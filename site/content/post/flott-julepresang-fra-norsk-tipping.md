---
title: FLOTT JULEPRESANG FRA NORSK TIPPING!
date: 2017-12-29T09:46:34.625Z
description: >-
  Som mange husker ble Regjeringens forslag om høyere grasrotsatser vedtatt i
  Stortinget i mai. Ny forskrift ble godkjent i statsråd sist fredag, og
  ny-ordningen trer i kraft fra 1. januar 2018. Dette betyr:


  * GRASROTANDELEN ØKES FRA 5% TIL 7% AV DELTAKERS SPILLINNSATS!!!
image: /img/tusen-takk-bilde.jpg
---
> Økningen betyr at hver enkelt grasrotgiver blir mer verdt for Staal. Det bør stimulere til å trappe opp arbeidet med å verve spill-kunder som grasrotgivere. Fortsatt er det ca. 900.000 kunder som ikke har valgt seg en grasrotmottaker, melder Norsk Tipping.

Hva kan DU gjøre?

Tenk nøye gjennom: Greier DU å verve noen i f. eks. disse fire viktige «målgruppene»:?

1. Kjenner du noen som nettopp har fylt 18 år og har skaffet seg spillerkort hos Norsk Tipping?
2. Mange pensjonister er ivrige Extra, Joker- og Lotto-spillere. Overbevis dem om at Staal bør være grasrotmottakeren! (Hjelp dem event. med påmelding!)
3. Kjenner du noen som benytter såkalte automatspill – jf. «»boksene» hos Narvesen? Det sies at mange av disse spillerne enda ikke har knyttet spillekortet sitt til grasrot-ordningen!
4. Mange liker best Multix og Instaspill via PC-, nettbrett- og mobilplattformer, og her finnes mange potensielle «grasrotere».

> Husk – det koster ikke en eneste krone å være «grasroter»!

Flere alternativer gjør det lett å registrere seg –

1. via tippekommisjonær- ta med deg dette info-arket – Staals org.nr. 985 336 911
2. via internett googler du Norsk Tipping/Grasrotandelen – se «Tilknytt»
3. men for de fleste er det trolig aller enklest via mobil: SMS (forutsatt at ditt mobilnummer er registrert på kundeforholdet ditt hos Norsk Tipping). Slik gjør du: Skriv «Grasrotandelen 985336911» som sms på mobilen. Send dette til: «2020» – Så enkelt og gratis kan det gjøres!
4. Klikk på linken https://www.norsk-tipping.no/grasrotandelen#search=985336911 og klikk på «tilknytt»-knappen.

Vi håper medlemmene våre – i alle aldre – vil delta i denne viktige vervekampanjen.

Staal Jørpeland takker deg på forhånd for innsatsen!
